<meta charset="utf-8">

**Pódiová vystoupení**
  [🖉][]

[🖉]: http://www.m23.cz/OEVjbop9bwyngU6ZxtfT.md.html?noformat

Pozn.: [Nabídku pro sportovní organizace naleznete níže.](#org)

# Informace a výzva pro župy

Praha 15. 9. 2017

Vážené sestry, vážení bratři!

Obracíme se na Vás s prosbou o pomoc při vybrání a oslovení menších skupin z Vaší župy, které by mohly reprezentovat svou skupinu, T. J. Sokol i župu na pódiových vystoupeních v rámci XVI. všesokolského sletu 2018. Může se jednat o vystoupení gymnastická, sportovní, taneční i jiná.

Pódiová vystoupení budou zařazena v rámci hlavních sletových dní v Praze ve dnech **1.–6. července 2018**. Pódia budou umístěna v Praze na atraktivních místech s čilým turistickým ruchem. Umístění předpokládáme v *Tyršově domě*, na *Staroměstském náměstí*, na *náměstí Václava Havla* u Národního divadla a u *OC Eden*, nedaleko stadionu Slavie. Větší skupiny budou moci vystoupit na prostranství 20 x 40 metrů v *Tyršově domě.*

Pro účastníky vystoupení na pódiích ze sokolských žup platí stejná pravidla jako pro cvičence hromadných skladeb. **Skupiny přihlašuje župa a bude pro ně objednávat účastnické průkazy, ubytování a stravování**.

Zároveň Vás prosíme o zprostředkování této nabídky ostatním sportovním a kulturním organizacím ve vašem okolí. K jejich oslovení můžete využít zvací dopis, který zasíláme v příloze.

Předpokládáme a věříme, že svou přítomností ve sletovém průvodu, vystoupením
na pódiích, diváckou účastí na vystoupení hromadných skladeb i Sokol Gala, podpoří cvičenci pódiových vystoupení celou akci a odnesou si nezapomenutelné zážitky.

S případnými dotazy se můžete obracet na 1. místonáčelnici ČOS ses. Annu Jurčíčkovou (**[annajurca@seznam.cz](mailto:annajurca@seznam.cz)**, tel. 725 776 770). Podrobnější informace budou uveřejněny ve sletovém manuálu, který obdržíte do konce září.

Se sokolským pozdravem Nazdar!

Ing. Hana Moučková<br />
starostka ČOS<br />
předsedkyně SV

Petr Svoboda<br />
náčelník ČOS<br />
místopředseda pro program

Josef Těšitel<br />
jednatel ČOS<br />
místopředseda pro organizaci


# Bližší informace pro župy

Pro účastníky vystoupení na pódiích ze sokolských žup platí stejná pravidla jako pro cvičence hromadných skladeb. **Skupiny přihlašuje župa a bude pro ně objednávat účastnické průkazy, ubytování a stravování**.

Každá skupina, která se přihlásí, bude vystupovat **nejméně dvakrát.** Vystoupení na pódiích budou v **odpoledních hodinách mezi 13:30 – 17:30 hod., v Tyršově domě od 18:00 do 20:00 hodin.**

## Účastnické poplatky

* děti 0–6 let: bez poplatku
* věk 7–18 let: 400 Kč
* věk 19 a více let: 600 Kč

## Přihlášky a program

**[Předběžnou přihlášku vyplňuje župa na https://goo.gl/TR1Dbn do 10. listopadu 2017.](https://goo.gl/TR1Dbn)** Každou skupinu je nutné přihlásit zvlášť. Přijetí přihlášky bude obratem potvrzeno na kontaktní e-mail uvedený při registraci. **[Pro oslovení skupin v T. J. Sokol můžete využít formulář pro vystupující.](http://slet.sokol.eu/wp-content/uploads/2017/10/2017-Dopis-pódia-župy-4-4.pdf)** O zařazení do programu (včetně časového harmonogramu) budeme jednat s vedoucími skupin.

## Technické informace

**Délka vystoupení**

* samostatné vystoupení skupiny: **3–6 minut**
* komponovaný cvičební blok: **max. 12 minut**

Čas se počítá včetně nástupu i odchodu.

**Pódia**

* rozměr cvičební plochy: 12 m × 12 m
* výška pódia: 100–120 cm
* zastřešené – výška stropu 6–7 m

**Standardní vybavení kromě Tyršova domu**

* akrobatický koberec, 12 m × 12 m × 3 cm
* žíněnky ultralehké Jipast, 2 m × 1 m × 8 cm (max. 4 ks.)
* dopadová žíněnka (duchna), 3 m × 2 m × 40 cm, (max 2 ks.)
* minitrampolína typ „motýlek“, (Open-End-Minitramp)
* ozvučení

**Tyršův dům**

* plocha 20 m × 40 m (povrch umělý trávník)
* dřevěné desky o rozměrech 12 m × 14 m
* Standardní vybavení (bez gymnastického koberce)
* airtrack, 15 m × 3 m × 30 cm
* trampolína EUROTRAMP velká

## Důležité termíny

Skupiny zasílají údaje do žup **do 30. 10. 2017**

Odeslání předběžných přihlášek župou **do 10. 11. 2017**

Příjem závazných přihlášek: **3.–31. 1. 2018**

Uzávěrka pro závazné přihlášky: **31. 1. 2018**

## Kontaktní osoby

Program pódií  
PaedDr. Anna Jurčíčková  
Tel. 725 776 770  
**[annajurca@seznam.cz](mailto:annajurca@seznam.cz)**

Technické zajištění  
Mgr. Martin Chlumský, DiS.  
Tel. 257 007 227  
**[mchlumsky@sokol.eu](mailto:mchlumsky@sokol.eu)**

Za správnost odpovídá: Mgr. Martin Chlumský

---

<a id="org"></a>

# Nabídka sportovním organizacím

Praha 15. 9. 2017

Vážení sportovní přátelé!

Česká obec sokolská se chce připojit v roce 2018 k oslavám 100. výročí založení Československé republiky a připravuje XVI. všesokolský slet. Naším cílem je do oslav zapojit celé sportovní prostředí a zdůraznit tak roli, jakou hraje sport v české společnosti. V rámci sletu proto proběhne po celé republice od ledna 2018 řada akcí a vše vyvrcholí v Praze ve dnech **1.–7. července 2018.**

Rádi bychom nabídli členům Vaší organizace aktivní účast v programu pódiových vystoupení. Je to příležitost pro představení činnosti Vaší organizace široké veřejnosti. Nabídka je určena zejména menším skupinám a sportovcům, kteří by chtěli prezentovat Vaši organizaci při vystoupeních na pódiích, ať již při krajských prezentacích nebo při hlavních sletových dnech.

Pódiová vystoupení budou probíhat v rámci hlavních sletových dní v Praze **1.–6. července 2018**. Pódia budou umístěna v Praze na atraktivních místech s čilým turistickým ruchem. Umístění předpokládáme v *Tyršově domě*, na *Staroměstském náměstí*, na *náměstí Václava Havla* u Národního divadla a u *OC Eden*, nedaleko stadionu Slavie. Větší skupiny budou moci vystoupit na prostranství 20 x 40 metrů v *Tyršově domě*.

Pokud Vás tato nabídka zaujala, zasíláme Vám v příloze více informací, včetně odkazu na elektronickou přihlášku pro skupiny. Vaše dotazy ráda zodpoví 1. místonáčelnice ČOS, PaedDr. Anna Jurčíčková (**[annajurca@seznam.cz](mailto:annajurca@seznam.cz)**, tel. 725 776 770). Podrobnější informace zašleme přihlášeným skupinám.

Věříme, že pro členy Vaší organizace bude účast nezapomenutelným zážitkem a společně oslavíme 100. výročí založení Československé republiky.

S přátelským pozdravem

Ing. Hana Moučková<br />
starostka ČOS<br />
předsedkyně SV

Petr Svoboda<br />
náčelník ČOS<br />
místopředseda pro program

Josef Těšitel<br />
jednatel ČOS<br />
místopředseda pro organizaci



# Bližší informace pro sportovní organizace

Každá skupina, která se přihlásí, bude vystupovat **nejméně dvakrát.** Vystoupení
na pódiích budou probíhat od **1. do 6. července 2018 v odpoledních hodinách (13:30 – 17:30 hodin), v Tyršově domě od 18:00 do 20:00 hodin.**

Pro všechny **účastníky XVI. všesokolského sletu 2018** platí stejná pravidla.

## Účastnické průkazy

Účastnický průkaz bude opravňovat vlastníka k bezplatné dopravě po Praze, k účasti na zahajovacím průvodu dne 1. července v Praze, k přístupu na tribunu pro cvičence při hlavních sletových vystoupeních, vstup na generálku programu SOKOL GALA v O2 Aréně a na další akce, které budou ještě postupně upřesňovány. Objednání účastnických průkazů proběhne na základě závazné přihlášky (leden 2018).

**Poplatek za účastníka**

* děti 0–6 let: bez poplatku
* věk 7–18 let: 400 Kč
* věk 19 a více let: 600 Kč

## Přihlášky a program

_Pozn.: Skupiny se přihlašují vždy prostřednictvím zastřešující organizace._

**[Předběžnou přihlášku vyplňte na https://goo.gl/TR1Dbn do 10. listopadu 2017.](https://goo.gl/TR1Dbn)** Každou skupinu je nutné přihlásit zvlášť. [Pro oslovení skupin můžete využít formulář pro vystupující.](http://slet.sokol.eu/wp-content/uploads/2017/10/2017-Dopis-pódia-sportovní-organizace-4-4.pdf) Přijetí přihlášky bude obratem potvrzeno na kontaktní e-mail uvedený v příhlášce. O zařazení do programu (včetně časového harmonogramu) budeme dále jednat s vedoucími skupin. V předběžné přihlášce označte, zda budete objednávat ubytování pro své cvičence.



## Technická specifikace

**Délka vystoupení**

* samostatné vystoupení skupiny: **3–6 minut**
* komponovaný cvičební blok: **max. 12 minut**

Čas se počítá včetně nástupu i odchodu.

**Pódia**

* rozměr cvičební plochy: 12 m × 12 m
* výška pódia: 100–120 cm
* zastřešené – výška stropu 6–7 m

**Standardní vybavení kromě Tyršova domu**

* akrobatický koberec, 12 m × 12 m × 3 cm
* žíněnky ultralehké Jipast, 2 m × 1 m × 8 cm (max. 4 ks.)
* dopadová žíněnka (duchna), 3 m × 2 m × 40 cm, (max 2 ks.)
* minitrampolína typ „motýlek“, (Open-End-Minitramp)
* ozvučení

**Tyršův dům**

* plocha 20 m × 40 m (povrch umělý trávník)
* dřevěné desky o rozměrech 12 m × 14 m
* Standardní vybavení (bez gymnastického koberce)
* airtrack, 15 m × 3 m × 30 cm
* trampolína EUROTRAMP velká

## Důležité termíny

Vyplnění předběžných přihlášek: **do 10. 11. 2017**

Příjem závazných přihlášek: **3.–31. 1. 2018**

Uzávěrka pro závazné přihlášky: **31. 1. 2018**

## Kontaktní osoby

Program pódií  
PaedDr. Anna Jurčíčková  
1. místonáčelnice ČOS  
Tel. 725 776 770  
**[annajurca@seznam.cz](mailto:annajurca@seznam.cz)**

Technické zajištění  
Mgr. Martin Chlumský, DiS.  
ředitel Ústřední školy ČOS  
Tel. 257 007 227  
**[mchlumsky@sokol.eu](mailto:mchlumsky@sokol.eu)**

Za správnost odpovídá: Mgr. Martin Chlumský



<!-- Markdeep: --><script>markdeepOptions={tocStyle:'none'}</script><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>