<meta charset="utf-8">

**Názvosloví**
  Milan Hybner, Ústřední škola ČOS
  Školení trenérů mažoretek III. třídy, listopad 2017
  [🖉][]

[🖉]: http://www.m23.cz/hQeKqM2z0fcM63bmwxMo.md.html?noformat

# Cvičení prostná

* nejdříve popisujeme polohy nebo pohyby celého těla, což znamená vyjádření vztahu celého těla k základně, např. zda na ní cvičenec stojí, sedí či leží
* následně se označují pohyby nebo polohy paží, nohou, trupu a hlavy

V písemném popisu u cvičení prostných a cvičení s náčiním oddělujeme: 

* pomlčkami pohyby a polohy celého těla i jeho jednotlivých částí
* čárkami doprovodné a dílčí pohyby a polohy
* do závorek uvádíme nezbytné dodatečné údaje

Např.: Sed zkřižný skrčmo P přes – skrčit vzpažmo vzad zevnitř, ruce v týl (prsty propleteny)

## Polohy a pohyby celého těla

### Postoje

1. stoje (nohy napjaté)
2. podřepy (nohy pokrčené – bérec a stehno úhel tupý nebo pravý)
3. dřepy (nohy skrčené – bérec a stehno úhel ostrý)
4. výpony (na špičkách)

&nbsp;

* jednonož
* snožné
* rozkročné
* nožné (únožný, přednožný, zánožný)


### Pohyby do postojů

1. sunem (přísun, posun)
2. přenosem (váhy)
3. krokem (úkrok, předkrok, zákrok)
4. výskokem (vpřed, vzad, stranou)
5. poskokem
6. vztyk (přechod z nižší polohy do stoje)

### Kleky

- tělo se opírá o základnu koleny a jinými částmi nohou

* jednonož – normální, nožné (druhá noha většinou napjatá, opírá se špičkou o základnu)
* obounož – snožné (kolena u sebe), rozkročné (kolena od sebe)
* kleky zpříma (stehna kolmo k základně)
* kleky skrčmo (stehna šikmo k základně)
* kleky sedmo (hýždě na patách nebo na zemi)

### Sedy

* snožné, roznožné, zkřižné, …
* pokrčmo, skrčmo, s nohama napjatýma

### Lehy

* na zádech (při popisu se neuvádí), na břiše, na boku

### Podpory

* stojmo
* podřepmo
* dřepmo
* klečmo
* sedmo
* ležmo

* vzpor = podpor s napjatými pažemi
* mírný klik = podpor s pokrčenými pažemi
* klik = podpor se skrčenými pažemi


### Obraty

* pohyby celého těla dle délkové osy
* čtvrtobrat 45°, půlobrat 90°, celý obrat 180°, dvojný obrat 360°

## Pohyby a polohy částí těla

* Paže
* Nohy
* Chodidlo
* Trup
	* Klony: předklon (mírný, ohnutý, rovný, hluboký, prohnutý, hrudní, vpravo, vlevo), záklon, úklon
	* Rotace (vpravo, vlevo)
* Pánev – vysadit, podsadit, vysunout


# Cvičení s krátkou tyčí

Při popisu uvádíme (v tomto pořadí):

1. držení tyče
2. postavení tyče vzhledem k tělu cvičence
3. postavení tyče vzhledem k prostoru
4. (je-li to potřeba) směr volného konce tyče nebo paže ve výsledné poloze

Např.:

* tyč před tělem rovně
* tyč obouruč na konci nad hlavou svisle vzhůru
* tyč před prsy svisle levou vzhůru

Pohyby a polohy paží při držení tyče jednoruč je shodné s názvoslovím pohybů a poloh paží, musíme však upřesnit držení tyče, postavení tyče vzhledem k prostorovým rovinám, popřípadě upřesnit, kam směřuje v prostoru volný konec tyče, nebo konec vzdálenější od těla.

Např.:

* vzpažit zevnitř pravou, tyč šikmo vzhůru zevnitř
* upažit dolů, tyč do pravé šikmo stranou dolů
* předpažit povýš, tyč do pravé šikmo vzhůru atd.

## Držení tyče

Držení tyče nadhmatem a vněhmatem považujeme za obvyklé, proto je v popisu neuvádíme (pokud to není nutné pro zpřesnění popisu).

Nejčastěji užívané způsoby držení tyče „obouruč na koncích nadhmatem“ a „jednoruč na konci“ v popisu zpravidla neuvádíme, jen v případě upřesnění držení. Jiná držení tyče, a je-li nutné i hmaty, rozepisujeme.

### Obouruč

- na koncích, tj. každou rukou na jednom konci (toto držení je považováno za obvyklé, proto v popisu uvádíme jen postavení tyče a výrazy „obouruč na koncích“ vynecháváme)
- na konci (oběma rukama držíme jeden konec)
- uprostřed
- uprostřed, ruce podál (ruce jsou oddálené)
- obouruč, jedna ruka na konci, druhá uprostřed (v popisu uvádíme obě ruce)

Při popisu držení tyče obouruč někdy k upřesnění uvádíme i hmaty rukou:

**Tyč rovně v držení obouruč**

- nadhmat (v popisu vynecháváme)
- podhmat
- obrácený podhmat - jedna nebo obě paže jsou obráceny vtočeny o úhel 180°, malíky směřují dovnitř
- dvojhmat - jedna ruka je v nadhmatu, druhá v podhmatu (v popisu uvádíme ruku v podhmatu)

**Tyč svisle v držení obouruč**

- vněhmat - hřbety rukou směřují zevnitř (v popisu vynecháváme)
- vnitřhmat - hřbety rukou směřují dovnitř
- dvojhmat - v popisu uvádíme ruku ve vnitřhmatu.

### Jednoruč

- na konci (v popisu vynecháváme)
- uprostřed: uvádíme ruku, která drží tyč, např. tyč před tělem v pravé uprostřed rovně

Při popisu držení tyče jednoruč někdy k upřesnění uvádíme i hmaty rukou:

**Tyč rovně v držení jednoruč** můžeme uchopit nadhmatem (v popisu vynecháváme), podhmatem nebo obráceným podhmatem.

**Tyč svisle držení jednoruč** můžeme uchopit vněhmatem (v popisu vynecháváme) nebo vnitřhmatem.

### Držení některou částí těla

Uvádíme způsob držení (např. v loktech, v podkolení atd.)

## Postavení tyče vzhledem k prostorovým rovinám

- tyč rovně - tyč je rovnoběžná s pravolevou nebo předozadní osou těla
- tyč svisle - tyč je rovnoběžná s délkovou osou těla
- tyč šikmo - tyč je odchýlena o 45°

Vztah postavení tyče vzhledem k prostorovým rovinám platí jen při vzpřímeném postavení, při klonech je prvořadé postavení k tělu bez ohledu na vztahy k prostoru. Upřesnění správného postavení tyče vzhledem k prostoru se uvádí v závorce za vlastní popis, např.:

1. úklon, tyč nad hlavou rovně (kolmo k zemi)
2. váha předklonmo, tyč obouruč na konci nad hlavou svisle (rovnoběžně se zemí)

Při popisu polohy tyče se ptáme otázkou “kde?“ Např. tyč za tělem rovně.

Při popisu pohybů tyče se ptáme otázkou „kam?“ Např. Tyč za tělo rovně.

## Základní polohy

### Rovné postavení tyče

1) tyč vpředu dole rovně

2) tyč na prsou rovně

3) tyč před prsy rovně

4) tyč nad hlavou rovně

5) tyč za hlavou rovně

6) tyč na lopatkách rovně

7) tyč za tělem rovně

8) tyč vzadu dole rovně

9) tyč u levého boku rovně

10) tyč u levého ramene rovně levou stranou

11) tyč u levého ramene rovně pravou vpřed

12) tyč vpředu dole rovně pravou přes levou

13) tyč před chodidly na zemi rovně

14) upažit, tyč v pravé (rozumí se v držení na konci rovně stranou v prodloužení paže)


![Obrázky 1--8](oK1RbLe7nXpaAidjjMr6.jpg)

![Obrázky 9--14](mS8Ffku9ADRp0xhxAKnt.jpg)


### Svislé postavení tyče


15) tyč před prsy svisle pravou vzhůru  

16) tyč na prsou svisle levou vzhůru  

17) tyč obouruč na konci nad hlavou svisle vzhůru  

18) tyč v pravé na konci u pravého boku svisle, volný konec opřen o zem  

19) tyč v levé uprostřed u levého boku svisle  

20) tyč u levého ramene svisle pravou vzhůru  

21) vzpažit zevnitř, tyč v pravé  

22) tyč na prsou šikmo levou vzhůru  

23) tyč na prsou šikmo pravou přes levou  

24) tyč u pravého ramene šikmo pravou vzhůru zevnitř  

25) tyč u pravého ramene šikmo pravou stranou dolů  

26) tyč obouruč na konci u pravého boku šikmo vpřed vzhůru  

27) tyč v pravé na konci u pravého boku šikmo stranou vzhůru  

![Obrázky 15--21](Def0FhYZhOdB12jP1V7l.jpg)

![Obrázky 22--27](cgM55H0Cym3Er6IbPtwu.jpg)

## Příklady pohybů s tyčí


28) tyč podhmatem před prsa rovně

29) tyč nad hlavu rovně

30) tyč za tělo rovně

31) tyč obouruč uprostřed dvojhmatem, levou podhmat, vpřed dolů rovně

32) tyč nad hlavu rovně pokrčmo

33) tyč před kolena rovně

34) tyč k pravému boku rovně levou vpřed

35) upažit pravou, tyč rovně vpřed

36) tyč obouruč na konci za hlavu svisle vzhůru

37) upažit, tyč do pravé uprostřed svisle

38) tyč obouruč na konci za hlavu svisle vzhůru

39) tyč k pravému rameni svisle pravou vzhůru

40) tyč k pravému boku svisle levou dolů

41) tyč k pravému boku svisle pravou dolů

42) tyč k levému rameni šikmo levou stranou dolů

43) tyč k levému rameni šikmo levou vzhůru zevnitř

44) tyč k pravému rameni šikmo vpřed vzhůru

45) tyč k pravému rameni šikmo pravou vpřed dolů

![Obrázky 28--45](u9ZhNTeAqdOVLanmWrsR.jpg)

## Přehazování, vyhazování a chytání tyče


46) vyhodit tyč nad hlavu rovně a chytit obouruč uprostřed

47) zapažit pravou, tyč v pravé – obloukem dolů vyhodit tyč před tělo a chytit do levé na konci

48) přehazovat tyč před tělem rovně z levé do pravé a opačně

![Obrázky 46--48](eefvfAKVe2Gw5DDRLTeP.jpg)

## Kroužení tyčí a roztáčení tyče


49) upažit dolů levou, tyč v levé – dva malé čelné kruhy levou dolů před paží

50) vzpažit zevnitř levou, tyč v levé – malým čelným kruhem zevnitř upažit levou

51) tyč v levé uprostřed rovně před tělem – roztočit tyč levým koncem dolů

52) tyč v levé uprostřed rovně před tělem – roztočit tyč levým koncem dolů, předat tyč před tělem do pravé na konci a oblouky zevnitř upažit

![Obrázky 49--52](oDRAcLQxR0MwIfZSs8V7.jpg)

<script>markdeepOptions={tocStyle:'none'}</script>

<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>


<!-- <link rel="stylesheet" href="https://casual-effects.com/markdeep/latest/slides.css?"> -->
