<meta charset="utf-8">

**Sportovní trénink**
  Milan Hybner
  Ústřední škola ČOS
  říjen 2017
  [🖉][]


[🖉]: http://www.m23.cz/iM0En3qyXk50qGt3Wvw2.md.html?noformat


# Základní pojmy sportovního tréninku

## Trénovanost, výkonnost

Sportovní trénink
:	proces systematického rozvoje jednotlivých složek směřující k dosažení maximální výkonnosti

Výkonnost
:	schopnost opakovaně dosáhnout výkonu

Trénovanost
:	aktuální úroveň specifického přizpůsobení sportovce na tréninkové a soutěžní zatěžování

## Intenzita tréninkového zatížení
	
* fyziologické charakteristiky (tepová frekvence, spotřeba kyslíku…)
* výška, dálka, rychlost/frekvence pohybů
* velikost překonávaného odporu
* složitost, přesnost pohybů

## Objem tréninkového zatížení

* čas – doba cvičení
* počet opakování cvičení

## Superkompenzace

Zvýšená úroveň energetického potenciálu v důsledku předchozího zatížení, v souvislosti s tím také zvýšená funkční úroveň organismu.

## Faktory sportovního výkonu

***********************************************************************
*                    +--------------------+---------+--------+------+ *
* Maratonský bežec   |      kondiční      |technické|taktické|psych.| *
*                    +--------------------+---------+--------+------+ *
*                                                                     *
*                                                                     *
*                    +-----------+-----------+-----------+----------+ *
* Hráč basketbalu    | kondiční  | technické | taktické  |psycholog.| *
*                    +-----------+-----------+-----------+----------+ *
*                                                                     *
*                                                                     *
*                    +-------------+----------------+------+--------+ *
* Sportovní gymnasta |  kondiční   |   technické    | takt.| psych. | *
*                    +-------------+----------------+------+--------+ *
***********************************************************************

# Řízení sportovního tréninku

## Roční tréninkový cyklus

***********************************************************************
*+---------------------------+--------------------------+------------+*
*|    Přípravné období       |      Soutěžní období     |Přechod. obd|*
*+---------------------------+--------------------------+------------+*
***********************************************************************

## Periodizace sportovního tréninku

* makrocyklus – jedno období (několik měsíců)
* mezocyklus – několik týdnů
* mikrocyklus – týden
* tréninková – jednotka den

## Zásady

* jednota všestranné a specializované přípravy
* nepřetržitost/cykličnost/variabilita tréninkového procesu
* postupné zvyšování zatížení 

# Struktura tréninkové jednotky – rozcvičení

## Zahřívací část

* Běh, hry,
* lehké posilování
* nastartování metabolismu
* prohřátí a prokrvení svalů a vnitřních orgánů

## Protahovací část

* Dynamický strečink, krouživé pohyby kloubů
* aktivizace CNS (senzorické a řídící systémy)
* mobilizace kloubů

## Průpravná část

* uvolnění nepotřebných, tonizace potřebných svalů
* aktivace tělesného jádra
* zopakování naučených dovedností
* specifické rozcvičení

---

„Mezi dokonalým rozcvičením a únavou je jen jedna sekunda odpočinku.“

# Struktura tréninkové jednotky – hlavní část

## Pořadí tréninku – varianta 1

1. dovednosti / koordinace
2. rychlost
3. síla

## Pořadí tréninku – varianta 2

1. dovednosti / koordinace
2. vytrvalost

# Struktura tréninkové jednotky – závěrečná část

## Doporučený obsah

* zklidnění po aktivitě vysoké intenzity
* lehká aerobní zátěž po silovém tréninku
* strečink
* kompenzační cvičení
* mobilizace

# Kondiční příprava - síla

## Motorická jednotka

Motorický neuron a svalová vlákna, která aktivuje

## Jak dosáhnout zlepšení silových schopností?

* svalová hypertrofie
* mezisvalová a vnitrosvlová koordinace (načasování pohybu)
* nervové řízení (vyšší zapojení motorických jednotek, častější vysílání elektrických signálů)

## Přehled metod rozvoje silových schopností

* S maximálním odporem – těžkoatletická, izometrická, excentrická

**S nemaximálním odporem**

* S nemaximální rychlostí – opakovaných úsilí, intermediární (zastavení v některých polohách), izokinetická, vytrvalostní
* S maximální rychlostí – rychlostní, kontrastní, plyometrická

## Silově vytrvalostní schopnosti

* kontinuální činnost
* intervalová metoda
* kruhový trénink

# Principy nárůstu svalové hmoty

1. posilovat
2. jíst
3. odpočívat


# Kondiční příprava - rychlost

## Základní charakteristiky

* Doba cvičení: do 10 s (aby rychlost neklesala)
* Doba odpočinku: 2–5 minut (aktivní; úplné zotavení, ale aby nepokleslo „nabuzení“)
* Tři série, čtyři cvičení.

## Rychlost = síla + koordinace

* nejvyšší poměr dědičnosti (rychlá svalová vlákna, rychlost vedení nervových vzruchů)
* ve 12–13 letech se formuje nervový základ rychlosti
* v 18–21 letech dosahuje rozvoj maxima

## Pomocné metody rozvoje

* rozvoj síly – kontrastní a plyometrická metoda posilování
* cvičení supramaximální rychlostí (s odlehčením)
* rozvoj techniky, koordinace, pohyblivosti, psychiky

## Zásady rozvoje rychlostních schopností

* Organismus nesmí být unaven.
* Sportovec musí být dobře naladěn a být vnitřně motivován pro trénink rychlosti.
* Tréninku rychlosti předchází dobré rozcvičení.
* Veškerá cvičení musí být prováděná maximální intenzitou.
* Použitá cvičení musí být technicky dokonale zvládnutá.


# Kondiční příprava - koordinace

## Koordinace znamená

* zkušenost s různorodými pohyby
* schopnost vytvářet nové pohyby
* schopnost rychle se učit nové pohyby (pohybová paměť)

## Princip rozvoje

„Stimulace koordinačních schopností spočívá v seznamování se s mnoha pohybovými činnostmi, přitom nejde o absolutní dokonalost jejich zvládnutí“

## Metody rozvoje koordinace

* aktivita většího počtu svalů
* kombinace a spojování pohybů/dovedností (kroužit na břiše, klepat na hlavu, semafor)
* současné a různorodé pohyby trupu i končetin (poskoky poskočné + protisměrné kruhy pažemi)
* pohyby v různých směrech a podle různých os (salto stranou, parakotoul)

## Příklady obměn cvičení

* rychlejší/pomalejší provedení
* změna rytmu
* omezení prostoru pro cvičení
* omezení/vyloučení zraku
* zmenšení plochy opory
* cvičení pod tlakem (např. časovým)
* asymetrické pohyby
* zrcadlové pohyby
* jiná výchozí pozice
* měnit průběh pohybu podle akustického, optického či taktilního signálu
* aktivita ve dvojici

# Kondiční příprava - pohyblivost

## Zásady provádění (statického i dynamického) strečinku

* zahřátí (zevnitř nebo zvenku)
* uvolnění (stabilní poloha, dýchání)
* kombinovat s mobilizací (navrácení napětí svalů do rovnováhy)

## Napínací reflex

Při rychlém prodloužení svalu se napne.

Proto je důležité protahovat pomalu a setrvat v krajní poloze.

## Pokročilé metody

* Postizometrická relaxace
* Postfacilitační inhibice

Tyto metody jsou založeny na poznatku, že po předchozím napnutí se sval snáze uvolní.

## Relaxační techniky

* meditace
* Jacobsonova progresívní relaxace
* Myofascial trigger point release – váleček

# Kondiční příprava - vytrvalost

## Zapojení energetických systémů

|  Vytrvalost | Převážná aktivace energetického systému | Doba trvání pohybové činnosti |
|-------------|-----------------------------------------|-------------------------------|
| Dlouhodobá  | O2                                      | přes 10 minut                 |
| Střednědobá | LA – O2                                 | do 8–10 minut                 |
| Krátkodobá  | LA                                      | do 2–3 minut                  |
| Rychlostní  | ATP – CP                                | do 20–30 s                    |

## VO2max

* Maximální objem kyslíku, který dokážeme spotřebovat
* Většinou se uvádí v mililitrech na kilogram za minutu.

## Metody rozvoje vytrvalosti

* nepřerušované – souvislá, střídavá, fartlek
* intervalová

## Příklady intervalových metod

* Tabata: 20s zatížení, 10 s odpočinek; 8 kol
* Gibala: 60 s zátěž, 75 s odpočinek, 8 kol
* Timmons: 20 s zátěž, 120 s odpočinek, 3 kola
* Insanity: 3-5 minut zátěž, 30 s odpočinek

# Technická příprava

Cílem je vytvářet a zdokonalovat sportovní dovednosti.

## Základní pojmy

* Dovednost – Učením osvojená způsobilost k realizaci určitého pohybového úkolu.
* Učení – Cílevědomé či řízené získávání poznatků, dovedností a návyků, založeno na zkušenosti a opakování.
* Technika – Způsob řešení pohybového úkolu v souladu s biomechanickými zákonitostmi a pohybovými možnostmi sportovce.
* Styl – Osobité provedení pohybu.

## Fáze motorického učení

**Kognitivní**

* pohyb je pomalý, pokaždé jiný a neefektivní
* velká část pohybu je řízena vědomě
* vytváří se představa o pohybu

**Asociativní**

* pohyb je zdokonalován pomocí zpětné vazby
* jen některé části pohybu jsou řízeny nevědomě (automaticky)

**Autonomní**

* pohyb je přesný, pokaždé stejný (stabilní) a efektivní
* pohyb je prováděn nevědomě; nemusíme (ani nemůžeme) na něj myslet

## Jak se učení dovedností vzájemně ovlivňuje?

* Transfer – Učení se (zvládnutí) jedné dovednosti pozitivně ovlivňuje učení se jiné dovednosti.
* Interference – Učení se (zvládnutí) jedné dovednosti negativně ovlivňuje učení se jiné dovednosti.
* Interference proaktivní (působící v čase směrem vpřed) – Teď se něco učíme hůře, protože jsme se předtím učili něco jiného.
* Interference retroaktivní (působící v čase směrem zpět) – To, co jsme se dříve naučili, si hůře vybavíme kvůli tomu, že se teď učíme něco nového.
* Interference kontextuální (závislá na aktuálních podmínkách) – To, co se učíme, se učíme pomaleji, protože se zároveň učíme něco jiného.

Retence – Uchování (zachování kvality) něčeho naučeného po určitou dobu.

## Metody nácviku pohybových dovedností

* Metoda koncentrace – nácvik jedné dovednosti probíhá v nepřerušovaném celku.
* Metoda disperze – nácvik dovednosti je přerušován jinou činností, např. nácvikem jiné dovednosti.

## Důsledky pro trénink

Výsledky studií ukazují že nácvik s vyšší mírou interference (metodou disperze) zpomaluje nácvik nových dovedností, pokud úroveň osvojení hodnotíme bezprostředně po nácviku. Vyšší míra interference při nácviku ale zlepšuje retenci a transfer dovedností.

## Vnější zpětná vazba

* Předávat najednou pouze 1–3 informace (pokyny, na co myslet).
* Dávat zpětnou vazbu méně často, nejlépe na vyžádání (nebo shrnující po tréninkovém bloku).
* Navést ke vhodnému zdroji vnitřní zpětné vazby („Poslouchej zvuk při doskoku“).
* Vytvořit „samokorektivní“ situaci. 
* Začátečníkům relativně větší frekvence, menší přesnost, pokročilým menší frekvence, vyšší přesnost zpětné vazby
* Poskytnout zpětnou vazbu co nejdříve po výkonu
* Motivovat převážné pozitivně
* U deskriptivní zpětné vazby být co nejobjektivnější
* Sokratova metoda (použít otázky)

# Psychologická příprava

Cílevědomé využití psychologických poznatků k prohloubení efektivity tréninkového procesu.

## Flow

Duševní stav, při kterém je osoba v průběhu provozování určité činnosti zcela ponořena do pocitů naprosté soustředěnosti, nadšení a úspěchu.

## Prostředky psychologické přípravy

* Modelovaný trénink (Trénink se zařazenými modely – simulacemi konkrétních psychických zátěží očekávané situace, např. soutěže.)
* Vnitřní řeč a přerámování
* Předstartovní rituály (součástí je i rozcvička)
* Vizualizace (s ní souvisí ideomotorický trénink)
* Určování cílů

# Taktická příprava
Cílem taktické přípravy je vybírat a realizovat v průběhu každé soutěžní situace optimální řešení.

## Strategie

Obecný plán, který popisuje, jak bude využito zdrojů (čas, energie) k dosažení cílů.

## Taktika

Soubor předem naučených konkrétních řešení použitelných k dosažení strategických cílů.

## Taktické jednání

Jednotlivcem vybrané konkrétní řešení v dané situaci.

## Příklady významu pojmů strategie, taktika a taktické jednání

* V běhu na 400 m může být strategií „napálit“ nebo naopak „nepřepálit“ začátek (tedy běžet s maximálním úsilím hned po startu nebo ponechat si dostatek sil na konec).
* Taktikou při startu může být nízký nebo polovysoký start.
* Taktickým jednáním při strategii „napálit začátek“ bude zvolení nízkého startu.

## Fáze taktického jednání

* Vnímání a analýza – rozpoznání a rozbor situace; př.: jsem unavený
* Myšlenkové řešení – brainstorming možných řešení a výběr jednoho z nich; př.: možná řešení: jednoduché salto / dvojité salto, vyberu: dvojité salto
* Pohybové řešení – provedení a zpětná vazba

## Podmínky soutěžní situace

* kvalita a materiál nářadí
* světelné podmínky
* diváci, rozhodčí
* obuv a oblečení

## Tvorba strategického plánu

Při tvorbě strategického plánu a při výběru taktického jednání bereme v úvahu také následující podmínky soutěžní situace a používané vybavení.

## Nácvik taktických dovedností

* zdokonalování percepčních schopností – vznikají tzv. specifické vjemy; př.: „pocit sněhu“
* rozvoj myšlenkových procesů – analýza, syntéza a zobecňování
* nácvik rozhodování

## Rozhodování

„The essence of this book is that you must train day and night in order to
make quick decisions.“
 
Myamoto Musashi
The Book of Five Rings

## Získávání taktických znalostí

* pravidla sportu
* hlavní zásady taktického jednání v daných situacích
* zásady zvolené strategie


(insert http://www.m23.cz/VTryNIT6ZECaAZxZbdIV.md.html here)

<script>markdeepOptions={tocStyle:'none'}</script>

<!-- <link rel="stylesheet" href="https://casual-effects.com/markdeep/latest/slides.css?"> -->

<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>
