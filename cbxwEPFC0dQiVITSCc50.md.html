<meta charset="utf-8">

**Deník – září 2017**
  Zapsáno 2017-10-04

# Přehled dokončených úkolů

Během konce srpna a září jsem v osobním životě měl jen pár běžných úkolů souvisejících s údržbou domácnosti. Hodně práce bylo naopak v T.J. Sokol Šestajovice hlavně v souvislosti se začátkem cvičebního roku. Konflikt s nohejbalisty, rozšíření oddílu florbalu a registrace do ČFbU, diskuse se Sýkorovou ohledně trampolín, rozjezd oddílu parkouru, příprava šestajovické šestky a vzpomínkové akce na manžele Staré. Hodně energie jsem také spotřeboval na nahánění neplatičů.

Na župě proběhla schůze náčelnictva a kromě příprav sletu, sletové štafety a semináře s Helenou Peerovou se nic významného nedělo.

V práci jsem intenzivně připravoval školení aerobiku, které se nakonec nekonalo. Narychlo se nakonec otevřelo školení trenérů volejbalu. Během září jsme se také sešli s mažoretkami ze svazu mažoretek a twirlingu NBTA, abychom domluvili podmínky školení. Vytvořil jsem osnovy školení. Také jsem připravil přihlášku na pódia a na setkání cvičitelů. K tomu aktualizace sokol.eu, příprava akcí na rok 2018 a dodělávky z minulého roku.

Začal jsem zkoušet nový systém určování priority úkolů za použití airtable. Priorita se počítá v závislosti na doby do plánovaného dokončení úkolu, priority oblasti (ÚŠ, osobní, ...) a projektu. Tímto a také s pomocí Dynalistu se pokouším vyrovnat se záplavou úkolů a omezit prokrastinaci. Podle airtable splněné úkoly za září činily cca 40 hodin.

# Deník

Koncem srpna jsem také začal psát deník do airtable se strukturovanými daty. Podnětem byla migréna a článek, který jsem o ní našel, ve kterém bylo uvedeno, že by si dotyčný postižený měl evidovat, kdy k migréně dochází, jak často a z co ji vyvolává. Do deníku zapisuji v průměru každý druhý den.

V září jsem začal hodně jezdit na kole a zaregistroval jsem se na rekola.cz a zaplatil si roční předplatné. V google Fit sleduji pohybovou aktivitu. Moc jsem toho nenaběhal, dnes jsem si tedy koupil nové boty - nejlevnější kalenji, abych mohl lépe běhat.

Začal jsem hlásit poruchy internetu na O2 a díky PingPlotteru jsem zjistil, že výpadky jsou velmi časté. Poslední všední den, kdy bylo otevřeno, jsme vyrazili do Mirákula – nezklamalo. Dokoukali jsme s Nikou Game of Thrones. Na hřišti v lese směrem k Šestajovicům je hřiště s prvky pro dospělé, kde jsem si výborně zacvičil. Přelézal jsem ručkovadlo kolem dokola a byla to zábava. Otestoval jsem psaní na mobilu na připojené hardwarové klávesnici. Občas opužívám.

V práci zabýval tvorbou prezentace a jako obvykle jsem řešil problém v co nejobecnější rovině. Vyzkoušel jsem si, jak dělat prezentaci v markdeep.js včetně diagramů s panáčky. Nainstaloval jsem Cachera, který umí třídit Gisty s využitím štítků.  Vymyslel jsem, jak by šla generovat prezentace z airtable:

1. Zadat příslušné informace a příslušně je označit (notes, blocks - image, text, ...)
2. z toho vygenerovat json pomocí http://www.objgen.com/json
3. to poslat do https://slides.com/decks/define

Také jsem objevil rozšíření do Wordpressu Airpress, který umí zobrazovat (buď na jedné stránce nebo příspěvek = článek) údaje z airtable. Vyzkoušel jsem na tuzme.se.

Také jsem začal chodit do John Reed – Fitness music club. Moc hezké prostředí, zatím tam chodím moc málo často.

<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>