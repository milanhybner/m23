<meta charset="utf-8">


**Atletický čtyřboj v Kralupech nad Vltavou**

Dne 16. 9. 2017 se v areálu Sokola v Kralupech nad Vltavou konal již tradičně Atletický čtyřboj. I přes sychravé počasí se závodů zúčastnilo 36 dětí, převážně z Kralup nad Vltavou, ale dorazili též atleti z Neratovic. Čtyřboj zahrnoval tyto disciplíny: sprint na 50 m, skok daleký, hod kriketovým míčkem a vytrvalost – ta se lišila dle kategorie. Starší žactvo, mladší žactvo a přípravka I. běžely 800 m, přípravka II., III. 400 m.


Každý závodník se snažil ze sebe vydat maximum a překonat hlavně sám sebe. Pro nejlepší tři závodníky v každé kategorii byly připravené medaile, diplomy a sladká odměna. Všem závodníkům i jejich doprovodům děkujeme za účast a těšíme se na vás v příštím roce.


<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>