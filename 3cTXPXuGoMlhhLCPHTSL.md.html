<meta charset="utf-8">

**Regionální florbalová liga OV ČOS 2017/2018**

Soutěž ve florbalu je postupová, končí přeborem ČOS. Soutěž je určena pro družstva a hráče členy ČOS, kteří nesmí být aktivními hráči ČFbU v dané sezoně nebo nejsou v soutěžích ČFbU registrováni jako hráči, s výjimkou viz bod 4. Hraje se podle pravidel „malého florbalu“ vydaných ČOS (kategorie I.A) a podle pravidel florbalu pro systém ČFbU (kategorie I.B, II, III).

# Kategorie

| Kategorie |      |                     |     Věk     |  Rok narození |
|-----------|------|---------------------|-------------|---------------|
| 4+0       | I. a | mini žáci           | 8 – 10 let  | 2010 - 2008*  |
| 4+1       | I. b | mladší žáci         | 11 – 13 let | 2007 – 2005   |
| 4+1       | II.  | starší žáci, dorost | 14 – 17 let | 2004 – 2001   |
| 4+1       | III. | junioři, muži       | 18 +        | 2000 a starší |

*V kategorii I. a mini žáci akceptujeme ostaršení o jeden rok, tj. + rok narození 2011.

Pro kategorii I. b budou při Oblastních přeborech ČOS použity tzv. „snižovače branek“ (1 díl o výšce 15 cm).

# Herní systém

Herní systém bude stanoven podle počtu závazných přihlášek tak, aby každé družstvo sehrálo nejméně tři zápasy. Do přeboru ČOS postupuje družstvo, které se umístí na prvním místě RFL. A dále vítězové otevřeného turnaje, který se koná 10.2.2018 a mohou se do něj přihlásit všechna družstva (nejen ta, co se účastnila RFL). Pokud bude vítěz RFL i otevřeného turnaje shodný, postupuje z otevřeného turnaje druhé nejlépe umístěné družstvo. Veškeré další informace včetně rozlosování budou upřesněny v propozicích soutěže, které vydá pořadatel oblastního přeboru nejpozději 2 týdny před jeho konáním.

Všechny soupisky budou před konáním oblastního přeboru a přeboru ČOS kontrolovány regionálním garantem. Ten je zodpovědný za to, že na oblastní přebor a přebor ČOS nenastoupí hráči, kteří hrají v daném ročníku současně soutěž v ČFbU. U postupujících družstev, dle postupového klíče, zkontroluje soupisky hráčů a svým podpisem potvrdí, že na soupisce jsou jen neregistrovaní hráči. Pokud u některých hráčů nebude mít jistotu, požádá vedení sekce florbalu komise soutěží OV ČOS, aby problematické hráče zkontrolovala v databázi ČFbU.

Pokud bude i přes tento kontrolní systém, zjištěn hráč hrající soutěž i v ČFbU na oblastním přeboru a přeboru ČOS, bude provinilé družstvo potrestáno jednoročním zákazem startu.

Každý řádně přihlášený účastník (člen družstva ČOS) musí mít:

* platný členský průkaz ČOS, tj. řádně vyplněný, podepsaný, s vylepenou fotografii a vylepenou členskou známkou na příslušný rok.
* průkaz zdravotní pojišťovny předloží ke kontrole u prezence (z důvodu úrazu na přeborech)
* občanský průkaz (cestovní pas) – u hráčů nad 15 let věku

Počet hráčů je pro kategorii I.A – 4+0, pro ostatní kategorie 4+1. Změna počtu hráčů je možná v případě souhlasu všech oddílů. Ideální (doporučený) hrací čas na utkání je 10-15minut.

# Určení výsledků a pořadí


| Hodnocení  | (hodnotí se dle pravidel ČFbU) |
|------------|--------------------------------|
| vítězství  | 3 body                         |
| nerozhodně | 1 bod                          |
| porážka    | 0 bodů                         |

Pořadí se určí podle počtu bodů získaných v jednotlivých utkáních. V případě, že dvě či více družstev získá stejný počet bodů, rozhoduje o pořadí vzájemný zápas či minitabulka vzájemných zápasů těchto družstev. 

Rozhodující kritéria pro určení konečného pořadí:

1. body
2. vzájemný zápas (při stejném počtu bodů u více týmů – minitabulka)
3. celkový rozdíl skóre
4. vyšší počet vstřelených branek
5. 3x trestné střílení (nájezd)

# Rozpis turnajů Regionální florbalové ligy

* 14.10.2017 - Sokol Milín
* 4.11.2017 - Sokol Jince
* 25.11.2017 – Sokol Příbram
* 16.12.2017 – Sokol Šestajovice
* 10.2.2018 – otevřený regionální turnaj – Sokol Dobříš

<!-- Markdeep: --><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js?"></script><script>window.alreadyProcessedMarkdeep||(document.body.style.visibility="visible")</script>