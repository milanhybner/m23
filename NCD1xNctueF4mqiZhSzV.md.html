<meta charset="utf-8">

**Doporučení pro vypracování závěrečné práce (metodického dopisu)**
  Ústřední škola ČOS [🖉][]

[🖉]: http://www.m23.cz/NCD1xNctueF4mqiZhSzV.md.html?noformat

Závěrečná práce (metodický dopis) slouží k ověření kompetencí účastníka v oblasti samostatného sestavení cvičební jednotky a její organizace.

# Způsob hodnocení práce

## Části hodnocení

Závěrečné práce jsou hodnoceny počtem bodů, slovně a navrženým klasifikačním stupněm na základě jednotlivých kritérií. Hodnotitel vypracuje posudek, jehož součástí je bodové hodnocení jednotlivých aspektů práce (dle bodového rozpětí), slovní hodnocení jednotlivých aspektů práce, návrh klasifikačního stupně a jeho slovní zdůvodnění. Součástí hodnocení mohou být otázky pro ústní obhajobu v průběhu praktické části zkoušky.

## Bodové rozpětí

Bodové rozpětí pro určení klasifikačního stupně je pouze doporučené, hodnotitel se od něj může v odůvodněných případech odklonit (vysoký odborný či společenský přínos může převážit drobné nedostatky, nebo naopak přes nesporné kvality práce v některých aspektech může být práce vrácena k přepracování pro natolik zásadní pochybení v klíčovém aspektu).

## Rozhodnutí zkouškové komise

Klasifikace navržená v posudcích není pro zkouškovou komisi závazná, ta k posudkům přihlíží, ale rozhoduje se na základě průběhu obhajoby a vlastního uvážení. V případě více hodnotitelů při výrazném rozdílu v hodnocení rozhoduje ústní obhajoba práce.

## Termín odevzdání

**Práce má býti odevzdána nejpozději 7 dní před dnem závěrečné zkoušky.**

# Doporučení

Každé níže uvedené doporučení je zároveň hodnotícím kritériem. Za doporučením je uvedeno, jakou mírou (v procentech) se jeho splnění podílí na celkovém hodnocení.

## Odborný a společenský přínos

* Práce má být pro cvičitele v dané oblasti přínosná. (20 %)

## Obsahová stránka práce

* Cíl práce má být definován přesně, stručně a srozumitelně. (3 %)
* Použité organizační metody mají být dobře a podrobně popsány tak, aby se podle nich dalo učit. (4 %)
* Použité metody výuky mají být dobře a podrobně popsány tak, aby se podle nich dalo učit. (4 %)
* Náplň cvičební jednotky má odpovídat zařazení do příslušné části (úvodní, průpravná, hlavní, závěrečná). (4 %)
* Obsah úvodní části má být přiměřený věkové kategorii a náplni hlavní části. (5 %)
* Průpravná část má obsahovat alespoň 10 cviků. (4 %)
* Průpravná část má obsahovat grafické znázornění, názvoslovný popis (výchozí poloha, provedený cvik), počet opakování, nejčastější chyby, fyziologický účinek cviku. (7 %)
* Obsah hlavní části má odpovídat cíli cvičební jednotky, věku a vyspělosti cvičenců. (5 %)
* Obsah závěrečné části má být dostatečně konkrétní. (4 %)
* Časová dotace na jednotlivé části hodiny má být správně rozvržena. (3 %)
* Uváděná cvičení mají odpovídat soudobému stavu poznání. (3 %)
* Práce má být originální a kreativní. (4 %)

## Formální úprava práce

* Krycí list má být zpracován podle šablony na http://www.sokol.eu/priloha/28117/kryci-list-cj-vzor.doc (2 %)
* Uvedený název a cíl práce má odpovídat obsahu práce. (1 %)
* Práce má obsahovat specifikaci cvičební jednotky – počet cvičenců, cíl CJ, pomůcky, délka CJ, věková kategorie, počet cvičitelů, kde se CJ koná. (7 %)
* Uvedená délka CJ má odpovídat součtu jednotlivých částí. (3 %)
* Cvičební jednotka má být minimální 45 minut dlouhá. (2 %)
* Práce má mít rozsah nejméně 4 strany formátu A4 včetně obrázků, krycí stránka se nepočítá. (3 %)
* Text práce má být správně strukturován do částí. (4 %)
* Seznam použité literatury a zdrojů má být kvalitně zpracován. (2 %)
* Obrázky, tabulky a přílohy mají být označeny, případně popsány. (2 %)
* Text má respektovat základní zásady vzhlednosti a typografické úpravy. (2 %)
* Text má mít jazykově a stylisticky vysokou úroveň. (2 %)



<!-- Markdeep: --><script>markdeepOptions={tocStyle:'none'}</script><style class="fallback">body{visibility:hidden;white-space:pre;font-family:monospace}</style><script src="markdeep.min.js"></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>

<!--
<link rel="stylesheet" href="https://casual-effects.com/markdeep/latest/slides.css?">
-->