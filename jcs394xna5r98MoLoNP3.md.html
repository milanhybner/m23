**Sportovní trénink – studijní text**
  Milan Hybner, Ústřední škola ČOS [🖉][]
  [Odkaz na prezentaci][Prezentace]

[🖉]: https://www-drv.com/site/59cmzasobfm8x94bxjiona/Public/jcs394xna5r98MoLoNP3.md.html?noformat

<!-- Úpravy zasílejte na mhybner@sokol.eu -->


[Prezentace]: https://www-drv.com/site/59cmzasobfm8x94bxjiona/Public/NGgn1xSTpEvr9VbUP5L4.md.html

Principem postizometrické relaxace je relaxace hypertonických svalových vláken, která následuje po cca 10-ti sekundové lehké izometrické kontrakci svalu. Kontrakce musí být minimální, aby došlo k facilitaci a následné selektivní inhibici jen vláken s největší reaktibilitou. Po dosažení předpětí je kladen minimální odpor proti minimální 10-ti sekundové izometrické svalové kontrakci. Poté je nutné povolení kontrakce a následuje několika sekundový klid pro dostatečné uvolnění svalu. Relaxaci využíváme tak dlouho, dokud je rozsah pohybu zvyšován. To může trvat 10 sekund a déle. Technika se opakuje 3-5x podle toho, jestli se relaxace prohlubuje či nikoliv.

U tzv. antigravitační postizometrické relaxace využíváme gravitační síly hlavy nebo končetiny. V kontrakční fázi ošetřovaný nehybně nese hmotnost části těla po dobu 21-28 sekund a řídí se pocitem napětí ve svalu nebo pocitem bolesti. Relaxační fáze by měla trvat minimálně stejně tak dlouho jako fáze kontrakční.

Postfacilitační inhibice slouží k protažení celého svalu (na rozdíl od PIR, která slouží k uvolnění lokalizovaného spasmu-kontrakci-ve svalu). Tato technika využívá maximální volní kontrakce svalu, kdy po jejím ukončení dojde k útlumu jeho aktivity. V době inhibice (uvolnění) dochází k pasivnímu protažení svalu, vazivových struktur popř. i dalších tkání. Po co největší kontrakci zkráceného svalu, která trvá cca 7 s, ošetřovaný co nejrychleji sval uvolní a terapeut jej okamžitě protáhne v opačném směru. V maximálním protažení pak drží sval 10-20 sekund. Technika se opakuje 3-5x.

<script>markdeepOptions={tocStyle:'none'}</script>

<!-- Markdeep: --><style class="fallback">body{visibility:hidden;white-space:pre;font-family:monospace}</style></script><script src="https://casual-effects.com/markdeep/latest/markdeep.min.js"></script><script>window.alreadyProcessedMarkdeep||(document.body.style.visibility="visible")</script>